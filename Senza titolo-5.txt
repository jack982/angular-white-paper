Egregio Prof. Doria,

mi chiamo Jacopo Penazzi e sono stato indirizzato a contattarLa dal Prof. Riccardo Meliconi dell'Istituto Ortopedico Rizzoli di Bologna, date la Sua grande esperienza e l'eccellenza della Sua UO di Reumatologia del Policlinico di Padova nel trattamento dei casi di Lupus Eritematoso Sistemico.

Le scrivo dunque per sottoporre alla Sua attenzione un caso di LES riguardante mio cognato Artyom (28 anni, cittadino extracomunitario residente in Russia), a cui è stato diagnosticato nel 2010.

Negli ultimi tempi le sue condizioni di salute si sono aggravate repentinamente:
  - inizio di edema della spongiosa (Ficat1)
    - esami cardiovascolari significativamente alterati
    - febbre costante sui 38°C
e per ultimo, a peggiorare il quadro, ad inizio 2017 gli è stata diagnosticata all'esofago la sindrome di Barrett, per la quale dovrà procedere ad ablazione in quanto già mutata in displasia.

Data la gravità della situazione, e non traendo alcun giovamento dalle attuali terapie a base di corticosteroidi a cui si sottopone in Russia (i nuovi biofarmaci (belimubab) sono costosissimi ed introvabili, e quindi non vengono nemmeno considerati nei trattamenti terapeutici), Artyom è oramai convinto a venire in Italia per avere il parere diagnostico di uno Specialista e verificare così l'adeguatezza dei trattamenti terapeutici, data la loro attuale inefficacia, a cui è sottoposto.

Mi rivolgo dunque a Lei ed alle Sue competenze e Le chiedo se potrebbe eventualmente darmi qualche indicazione circa i quesiti che Le vado a riportare di seguito.

- qual è l'iter diagnostico standard a cui generalmente si viene sottoposti in Italia (ed in particolare presso la Sua UO a Padova), e quanto tempo tipicamente richiede una diagnosi di LES?
- quali tipi e modalità di trattamento terapeutico sono generalmente raccomandati e attivati in casi "simili" a quello di Artyom?
- esistono presso il Policlinico di Padova dei "percorsi"/"protocolli" per i cittadini extracomunitari, o in alternativa come potrebbe Artyom accedere (anche in libera professione), ai servizi offerti dalla Vostra UO di Reumatologia?

Mi rendo conto che queste domande sono di difficile risposta senza aver a disposizione il paziente, e mi scuso nuovamente per l'inusualità delle mie richieste, ma anche solo un'indicazione di massima contribuirebbe non poco alla pianificazione dei prossimi passi: essendo un cittadino extra-UE non potrà accedere alle prestazioni del SSN, e sicuramente dovrà lasciare temporanemante il lavoro durante il suo soggiorno in Italia (da qui la necessità di avere un'idea di massima di quanto tempo potrebbe richiedere almeno la diagnosi).

Certo di una Sua cortese risposta e ringraziandoLa fin da ora per il tempo che vorrà dedicare a questa mia mail, porgo i più 


Distinti saluti,
Jacopo Penazzi




























==========================


Gent.mo Dott.,

mi perdoni se La contatto privatamente via email, mi chiamo Jacopo Penazzi e Le scrivo per sottoporre alla Sua attenzione un caso di Lupus Eritematoso Sistemico riguardante mio cognato Artyom (28 anni, cittadino extracomunitario, residente in Russia), a cui è stato diagnosticato nel 2010.

Con questa mia mail sto cercando di recuperare quante più informazioni possibili ed utili a mio cognato che si sarebbe convinto a venire in Italia per avere il parere diagnostico di uno Specialista, effettuando così tutti gli esami del caso, e di conseguenza verificare l'adeguatezza dei trattamenti terapeutici a base di corticosteroidi in essere, vista la loro attuale inefficacia.

Questa convinzione è peraltro dettata dal mutare repentino e dall'aggravamento delle sue condizioni di salute:
    - inizio di edema della spongiosa (Ficat1)
    - esami cardiovascolari alterati
    - febbre costante sui 38°C
    e per ultimo,a peggiorare il quadro, ad inizio 2017 gli è stata diagnosticata all'esofago la sindrome di Barrett, per la quale dovrà procedere ad ablazione in quanto già mutata in displasia.
    
Tra l'altro questa condizione di perenne stato febbrile potrebbe pregiudicare ad Artyom anche l'opportunità di procedere con l'intervento di ablazione della displasia.

Mi rivolgo dunque a Lei ed alle Sue competenze e Le chiedo se potrebbe eventualmente indicarmi l'iter diagnostico a cui generalmente si viene sottoposti in Italia:
    - quali sono generalmente gli esami ed accertamenti che vengono effettuati?
    - quanto tempo generalmente è richiesto per la diagnosi?
    - e quali tipi e modalità di trattamento terapeutico vengono generalmente raccomandati e attivati?
    
Mi rendo conto che queste domande sono di difficile risposta senza aver a disposizione il paziente, e mi scuso nuovamente per l'inusualità delle mie richieste, ma anche solo un'indicazione di massima contribuirebbe non poco alla pianificazione dei prossimi passi: Artyom essendo cittadino extra-UE senza permesso di soggiorno non potrà accedere alle prestazioni del SSN, e sicuramente dovrà lasciare temporanemante il lavoro durante il suo soggiorno in Italia (da qui la necessità di avere un'idea di massima di quanto tempo dovrà restare anche per la richiesta del Visto di ingresso).

Certo di una Sua cortese risposta e ringraziandoLa fin da ora per il tempo che vorrà dedicare a questa mia mail, porgo i più 

Distinti saluti,
Jacopo Penazzi